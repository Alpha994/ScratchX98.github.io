# Cellule
> Prerequisti: Conoscenza della definizione della vita e ricerca della vita.

Una spiegazione approffondita.

## Chimica di base
Per cominciare a parlare di cellule prima bisongerà approffondire un pochino la chimica della vita basica.

### Elementi di base
Gli elementi più comuni che si trovano nei viventi sono gli seguenti:
 - Ossigeno (O)
 - Carbonio (C)
 - Idrogeno (H)
 - Azoto (N)
 - Fosforo (P)
 - Zolfo (S)

Sono tutte molecole piccole e molto elettromagnetiche. I legami più importanti che fanno fra di loro sono:
 - OH (polare)
 - NH (polare)
 - CH (apolare)

Questi sono utili da sapere per poi studiare la polarità di certe molecole.

Il C fra questi è probabilmente quello più importante visto che forma delle cosìdette *catene carboniose*. Sono delle lunghe catene con diverse forme a cui si attaccano altre molecole per formare le *macromolecole*. Le forme che possono assumere sono quella *lineare*, *ramificata*, e *ciclica*. Possiamo però individuare all'interno di queste catene dei *gruppi funzionali*, ossia dei pezzi della catena che sono interessanti da studiare. Ogni gruppo funzionale è formato da un C e altri elementi che gli stanno attorno.

### Gruppi funzionali
Ogni C può formare 4 legami, perciò ogni gruppo funzionale, anche se non specificato, oltre al legame descritto avrà una connessione o due a R (il resto della catena), e forse a un H, se c'è ancora spazio rimasto.

Per determinare la polarià di un gruppo funzionale si deve guardare ai legami che hanno i diversi atomi.

Per sapere l'energia contenuta in un gruppo funzionale la regola di base è vedere quanti H e O ci sono. Più O di solito significa meno energia e più H significa più energia (questa non è necessariamente una regola scientifica ma un'occorrenza frequente).

Questi sono i gruppi funzionali più comuni e le loro proprietà:

#### Ossidrile
 - Composto da un C con un legame a un OH, cioè: `C-OH`
 - Polare
 - Energia media

#### Carbonile
 - Può assumere due forme:
   - Aldeide, che è composto da un C legato a un H e due volte a un O, cioè: `H-C-O`
   - Chetone, che è composto da un C legato due volte a un O, cioè: `C-O`
 - Polare
 - Poca energia

#### Carbossile
Il carbossile (anche detto acido carbossilico) è una specie di combinazione fra un ossidrile e un chetone.
 - Composto da un C con un legame a un OH e due legami a un O, cioè: `OH-C-O`
 - Polare
 - Poca energia

#### Ammine
 - Composto da un C legato a un NH2 (un N può fare 3 legami), cioè: `C-NH2`
 - Polare
 - Poca energia

#### Idrocarburo
 - Composto da un C legato solo a R e H, cioè: `H-C-H`
 - Apolare
 - Tanta energia

#### Fosfato
 - Composto da un C legato a un P, cioè: `C-P`
 - Polare
 - Poca energia

![Struttura di gruppi funzionali](gruppi_funzionali.webp)

### Macromolecole
Le macromolecole sono formate da catene carboniose e ne esistono vari tipi con diverse proprietà e utilizzi all'interno delle cellule.

Queste sono quelle più comuni e le loro proprietà:

#### Lipidi
Sono dell macromolecole formate maggiormente da idrocarburi, e di conseguenza sono apolari e contengono tanta energia. Sono infatti il modo più efficiente per conservare l'energia.

Ne esistono due tipi: *saturi* e *insaturi*. Sono considerati saturi se tutti i loro legami sono semplici, e la catena è dritta, hanno perciò una forma più definita. Sono considerati insaturi quando la catena è piegata, se è piegata in un punto solo si chiamano monoinsaturi, e polinsaturi se in più punti. Hanno una forma meno definita.

Le funzioni più comuni dei lipidi sono:
 - Isolante acqueo (per questo vengono usate per le membrane delle cellule)
 - Isolante elettrico
 - Isolante termico
 - Conservazione di energia

Le sue forme più comuni sono:
 - Trigliceride (3 code di lipidi)
   - Isolante termico
 - Fosfolipide (testa fosfata)
   - Membrane
 - Carotenoide
   - Catturano l'energia luminosa
 - Steroide
   - Regolazione di vitamine e ormoni
 - Oli e cere
   - Isolante acqueo e conservazione di energia

#### Carboidrati
I carboidati sono polari e contengono energia media. Sono più che altro formati da ossidrili. Si dividono in *monosaccaridi*, *disaccaridi* (due monosaccaridi), *oligosaccaridi* (da tre a venti monosaccaridi), e *polisaccaridi* (più di venti monosaccaridi).

I monosaccaridi (anche chiamati zuccheri semplici) sono lunghe da 3 a 6 C, polari, e con energia medio alta. Se i C sono più di 4 di solito diventono ciclici.

Le funzioni più comuni degli carboidrati sono:
 - Fonte di energia principale nella cellula
 - Conservazione di energia
 - Scheletri carboniosi per costruire nuove molecole
 - Indicatori per il riconoscimento delle cellule (visto che esistono tantissimi monosaccaridi diversi)

Le sue forme più comuni sono:
 - Cellulosa (polisaccaridi lineari)
   - Danno forma a cellule
 - Amido (polisaccaridi ramificati)
   - Conservazione di energia nelle piante
 - Glicogeno (polisaccaridi molto ramificati)
   - Conservazione di energia negli animali
 - Chitina
   - Esoscheletro insetti

![Struttura Carboidrati](carboidrati.webp)

#### Proteine
Le proteine (o *polipeptidi*) sono delle lunghe catene *polipeptidiche* di *amminoacidi*, tenuti insieme da legami *peptidici*, dove l'H di un gruppo amminico si lega ad un ossidrile.

Gli amminoacidi sono formati da un gruppo amminico e un gruppo carbossilico. Possono essere polari, apolari, o carichi, però di solito sono polari. Sono anche poco energetici. Solo 20 amminoacidi vengono usati dagli viventi.

Le funzioni che hanno le proteine sono tantissime:
 - Enzimi
 - Riparazione ferite
 - Muscoli
 - Trasporto di sostanze nel sangue
 - Riserva amminoacidi
 - Messaggeri
 - Strutturali
   - Per esempio alcuni formano tubi nelle membrane per far passare nutrienti
   - DNA ci si rotola attorno
 - Recettori elettrici

La forma delle proteine è molto variabile. Dipende maggiormente da due fattori: La *struttura primaria*, ossia come sono disposti i vari amminoacidi all'interno della catena, e l'ambiente esterno (perciò temperatura, pressione, polarità, etc.). Esistono anche *strutture secondarie*, chiamate anche locali, tra cui i più comuni sono:
 - alfa aelica (una molla)
 - beta foglietto (un foglietto)
 - turn/loop (una curva casuale)
 - Random coil (tipo una molla casuale)

![Struttura proteine](struttura_proteine.webp)

Sono naturalmente formate da strutture primarie. Esistono anche le *strutture terziarie* (chiamate anche lontani), e *strutture quaternarie*, che seguono la stessa logica.

#### Acidi Nucleici
Gli acidi nucleici sono polimeri composti da monomeri detti *nucleotidi*. Ogni nucleotide è formato da uno zucchero pentoso: *ribosio* per l'RNA, e il *desossiribosio* per il DNA (ha un O in meno), un gruppo fosfato, e una base azotata. È tenuto insieme da legami covalenti.

Il DNA è usato per contenere informazione genetica e ha una forma doppia aelica.

![Struttura del DNA](dna.webp)

L'RNA traduce informazione ed è formato da una fila unica.

### L'acqua
L'acqua è una sostanza fondamentale per la soppravivenza di tantissimi viventi. È molto polare, ha una carica neutra, e ha un calore specifico alto (che significa che è difficile da raffreddare o riscaldare). È anche meno densa allo stato solido che quello liquido. Inoltre ha una forte tensione superficiale ed è un ottimo solvente.

### Acidi e basi
In una reazione acida-base si comporta da acido la sostanza che cede un protone e si comporta da base la sostanza che accetta un protone.

## Microscopi
Esistono vari tipi di microscopi, hanno tutti dei pregi e difetti

### Ottico
Funziona con un sistema di lenti e una luce sotte al campione. Si osservano bene campioni sottili e traslucenti (ma non trasparenti o opachi), colorati, di dimensioni grandi (per un microscopio). È limitato dalla *risoluzione* (la minima distanza tra due punti, che permette ancora di distinguerli).

È anche soggetto a distorsioni ottici, chiamati *aberrazioni*, causati da lenti troppo curve. Questi si manifestano solitamente cambiando leggermente la forma e colore del campione.

Per vedere campioni trasparenti è sempre possibile colorarli, ma questo altera irreversibilmente il campione.
### Elettronico
Funziona sparando una sottilissima fila di elettroni su diversi punti del campione, e vedendo quanti arrivono dall'altra parte. La risoluzione è molto più grande ma i campioni che si possono vedere sono molto più limitati: devono essere sottili o trasparenti per farci passare dei fotoni, devono avere parti che assorbono elettroni diversamente, e devono essere solidi e in sottovuoto (che per i viventi significa essenzialmente morti). Non si possono vedere comunque le molecole (per quello servono i raggi X)

### Fluorescenza
Funziona sparando una luce che fa fluorescere parti del campione, e la fluorescenza può essere osservata. La risoluzione è alta quasi come nel microscopio elettronico. Si vedono campioni che naturalmente fluorescono o campioni colorati (che sono ovviamente ormai alterati).

Si possono vedere campioni tridimensionali se si usa un microscopio confocale (che però costa tanto), e anche campioni vivi.

## Caratteristiche comuni
Tutte le cellule sono di dimensioni relativamente simili (da 1 a 100 µm), questo è a causa del rapporto superficio/volume. Una membrana troppo grande non potrebbe essere sostenuta da un volume troppo piccolo e vice versa. Le uniche eccezzioni sono cellule che ricevono o mandano nutrienti all'esterno. Le forme più comuni che assumono le cellule sono sfere, cubi, e parallelepipedi.

Non esistono infatti cellule troppo piccole per essere osservate con un microscopio ottico, ma i componenti interni normalmente si guardano solo con un microscopio elettronico.

Tanti organismi sono formati da tante cellule piccole. Questo è per avere una suddivisione dei ruoli migliori e per rimanere in vita se qualche cellula dovesse morire.

## Le membrane
Tutte le membrane nelle cellule sono circa formate dagli stessi componenti, perciò condividono tante proprietà. La membrana stessa è formata da un doppio strato di fosfolipidi, ha dei fori fatti di proteine, e ha anche dei zuccheri sull'esterno per farsi riconoscere.

![Struttura della membrana](membrana.webp)

Come si può vedere dall'immagine, ogni fosfolipide ha una testa e una coda. La testa è polare e preferisce interagire con la sostanza attorno, e le code sono apolari e preferiscono interagire con se stesse. Questi interazione permettono alla membrana di essere contemporaneamente definita ma anche libera ad aprire e chiudere eventuali buchi. Le membrane sono generalmente formate da lipidi insaturi per avere una forma più rigida.

Le proteine contenuti nella membrana hanno diversi funzioni: spostare materiale attraverso la membrana, ricevere segnali chimici, e interagire con l'ambiente esterno. Le membrane contengono due tipi di proteine: *integrali* e *periferiche*. Le proteine integrali sono contenuti dentro alla sezione fosfolipida, e formano una forma aelica che lascia passare certi nutrienti, questo è a causa della loro regione apolare idrofibica. Le proteine periferiche invece non hanno una zona apolare, e stanno da una o l'altra parte della zona fosfolipida.

Gli zuccheri segnalatori sono di due tipi: *glicolipide* quando sono attaccati alla regione fosfolipida, e *glicoproteina* quando attaccata a una proteina esterna. Di solito gli zuccheri sono oligosaccaridi.

Le membrane sono trasparenti, perciò sono invisibili sotto al microscopio ottico, però è possibile osservarli con un microscopio elettronico.

## Procarioti e Eucarioti
Le differenze più grandi fra *procarioti* e *eucarioti* sono le seguenti:

| Procarioti | Eucarioti |
| - | - |
| Funzioni cellulari localizzate ma non racciuse da una membrana | Funzioni cellulari localizzate e racchiuse da una membrana |
| Dimensioni medie minori | Dimensioni medie maggiori |
| Rapporto superficie/volume maggiore | Rapporto superficice/volume minore|
| Efficiente | Efficace |
| Unicellulari | Unicellulari o Pluricellulari |
| Più veloci a riprodursi | Meno veloci a riprodursi |
| Non in grado di specializzarsi | In grado di specializzarsi |
| Apparsi prima | Apparsi dopo |

## Procarioti
I procarioti sono delimitati da una membrana detta *plasmatica*, composta da un doppio strato di fosfolipidi, all'interno però non contengono altre membrane. All'interno della membrana troviamo il citoplasma, in cui ci sono diverse zone con diversi funzioni. In una zona chiamata *nucleoide* si trova il DNA sotto forma di un'unica molecola circolare. Sono anche sparsi i *ribosomi*, aggregati di RNA e proteine che sentitetizzano altre proteine. Le diversi funzioni nel citoplasma sono divise per proprietà chimiche. Non c'è niente però che è in un posto statico, infatti tutto nella cellula è in un continuo movimento. La loro grandezza di solito è da 1 a 10 µm.

Le due categorie di procarioti sono eubatteri e archeobatteri. Gli archeobatteri hanno delle caratteristiche molto particolari e sono molto più rari (la differenza più grande è che hanno cromosomi lineari invece di uno circolare).

![Struttura di un procariote](procariote.webp)

### Strutture

#### Parete cellulare
Tanti batteri hanno una parete fuori dalla membrana normale. Da sostengo alla cellula e determina la sua forma. È formata dal *peptidoglicano*, un carboidrato speciale.

Alcuni batteri però hanno anche una capsula attorno alla parete cellulare, in alcune specie, serve a proteggere la cellula dagli attacchi del sistema immunitario del organismo in cui si trova, in altre, serve a preservare la cellula dall'essiccamento o formare agglomerati con altre cellule. Comunque la capsula di solito non è vitale, e tanti batteri infatti non ce l'hanno.

#### Membrane interne
Alcuni batteri, chiamati *cianobatteri*, hanno delle specie di membrane interne con il compito di svolgere la fotosintesi, questo è perché serve una grande superficie per svolgere efficacemente la fotosintesi.

#### Flagelli e pili
Alcuni batteri hanno anche delle appendici chiamate *flagelli* che sono usate per il movimento. Agisce come una sorta di frusta ed è in grado di pilotare e spostare la cellula.

![Flagella](flagella.webp)

Altri hanno anche dei *pili*, ossia sistemi di tanti piccoli flagelli, che vengono usati per attaccarsi ad altri batteri o a nutrienti.

#### Citoscheletro
Il termine *citoscheletro* si riferisce a tutti i filamenti proteici che svolgono ruoli nella divisione cellulare e nel mantenimento della forma della cellula.

## Eucarioti
Anche gli eucarioti sono delimitati da una membrana plasmatica. Hanno però una struttura interna più complessa. Tutte le funzioni degli eucarioti sono divisi in compartimenti chiamati *organuli* da membrane. Gli organuli contengono enzimi speciali per contenere reazioni chimici e non interagire con altri. Si possono osservare con un microscopio oppure si possono separare gli organuli con il *frazionamento cellulare*, dove una cellula viene separata in base alle diverse densità dei suoi componenti. Alcuni organuli come il *nucleo*, *reticolo endoplasmatico*, *apparato di Golgi*, *mitocondrio*, e *vacuolo* sono presenti in tutte gli eucariati. Altri invece come i *cloroplasti*, *cromoplasti*, e *lisosomi*, si trovano solo in determinate cellule.

La membrane attorno agli organuli ha due funzioni: Non lasciare uscire componenti di un organulo, e regolare i nutrienti che entrono.

La loro dimensione media è da 10 a 100 µm e si trovano più comunemente in un organismo pluricellulare. Il loro codice genetico è generalmente più complesso e viene conservato in cromosomi lineari.

![Struttura di un eucariote](eucariote.webp)

### Strutture

#### Nucleo
Il nucleo è il contenitore di informazione genetica negli eucarioti ed è di solito delle dimensioni di 5 µm (nelle cellule animali), di solito la grandezza del nucleo è circa il 5% della cellula, ma se una cellula è particolarmente piccola potrebbe anche essere di più, specialmente quando è appena nata (quando le cellule si riproducono il nucleo viene separato in due). Oltre a contenere informazione genetica è anche in grado di repricarla e montare ribosomi.

![Struttura del nucleo](nucleo.webp)

Il nucleo è avvolto dal *involucro nucleare*, che è formato da una doppia membrana molto densa, visto che contiene la parte più importante della cellula. Contiene circa 3500 pori nucleari che lasciano entrare e uscire RNA, proteine, ed eventuali prodotti di scarto. I pori nucleari sono protetti da un sistema di "ciglia" proteiche che si aprono e chiudono in base alle esigenze del nucleo, e assumono la forma esatta di quello che devono ricevere o scartare, per evitare l'entrata o uscita di molecole sbagliate.

![Pori nucleari](pori_nucleari.webp)

Il materiale genetico dentro al nucelo non è diviso da membrane, però è comunque organizzato in base alla sua funzione. Ci sono delle zone molto dense nel nucleo chiamate *nucleoli*, che sono usati molto spesso per produrre il RNA ribosomiale (ossia RNA che poi sarà usato dai ribosomi). Questa parte del nucleo è facilmente distinguibile con un microscopio elettronico. Di solito il materiale genetico che deve essere conservato per lungo tempo nel nucelo assuma la forma di una *cromatina*, ossia una fila lineare di materiale genetico, quando però avviene la divisione cellulare la cromatina viene impacchettata nei *cromosomi*, che sono più compatti.

Il nucleo è facilmente vedibile sia con un microscopio ottico che elettronico visto che è grande e anche meno elettrodenso del citoplasma, è anche facilmente colorabile con un colorante che colora gli acidi.

#### Ribosomi
I ribosomi si occupano di un processo chiamato *traduzione*, con il fine di sintetizzare proteine in base alle informazioni codificate nel DNA. Prima il RNA messaggero o mRNA parte del nucleo con le informazioni presi dal DNA, poi lo parte al ribosoma dove il RNA ribosomiale o rRNA assembla le proteine giuste. Anche l'rRNA viene creato nel nucleo.

A differenza dei procarioti i ribosomi non si trovano tutti sparsi in giro. Alcuni effettivamente lo sono, ma altri sono fissati alla superficie del reticolo endoplasmatico, oppure all'interno dei mitocondri e cloroplasti. Complessivamente sono delle strutture enorme e complesse, ma si vedono comunque solamente con i raggi X.

![Struttura Ribosoma](ribosoma.webp)

#### Reticolo endoplasmatico
Ogni cellula eucariota ha un complesso di membrane attorno al nucleo che viene definito il *reticolo endoplasmatico*. Occupano fino al 10% della cellula. Sono collocati attorno al nucleo per protteggerlo. L'altro compito del reticolo è di produrre sostanze utili alla cellula. Ne esistono due tipi: quello ruvido e quello liscio.

![Reticolo endoplasmatico ruvido e liscio](reticolo_endoplasmatico.webp)

Il reticolo endoplasmatico **ruvido** viene definito così perché è coperto di ribosomi, che gli danno un aspetto ruvido. Il suo compito è quello di sentitezzare membrane e proteine (è però anche in grado di sintetizzare zuccheri, ma non lo fa molto spesso). Inoltre tiene separate proteine ancora in fase di sviluppo dal citoplasma. Qui vengono prodotte anche le *proteine di secrezione*, ossia proteine che veranno poi portate al di fuori della cellula. Produce anche proteine per altri organuoli, come l'apparato di Golgi. Mentre vengono sintetizzate, le proteine passano attraverso le diverse membrane del reticolo, dandole la loro forma. Quando le proteine sono pronte, sono racchiuse in vescicole di trasporto che si stacca dal reticolo. Ogni vescicola ha un carboidrato sull'esterno che indica dove deve andare, che viene formato da un enzima speciale. Di solito le cellule che producono tante proteine per altre hanno un reticolo molto grande e sviluppato.

Il reticolo endoplasmatico **liscio** invece è privo di ribosomi e ha una struttura più tubolare. Le sue funzioni principali sono quelle di sintetizzare i lipidi e zuccheri e trasformare sostanze tossiche. I lipidi più comuni che sintetizza sono gli acidi grassi, i fosfolipidi, e gli steroidi.

#### Apparato di Golgi
L'apparato di Golgi si trova al confine tra il reticolo endoplasmatico e il citoplasma. Ha diversi compiti tra cui ricevere proteine e zuccheri dal reticolo endoplasmatico ruvido e elaborarli ulteriormente, confezionare proteine per trasporto a grande distanze, e sintetizzare polisaccaridi per le pareti delle cellule vegetali (infatti di solito è più sviluppato nelle cellule vegetali).

Ha una forma molto curiosa, è stretto in mezzo e largo alle estremità, da dove vengono mandate le vescicole di trasporto. Ha una forma molto dinamica ma non scompare mai del tutto. Cellule produttori hanno un apparato di Golgi più sviluppato (come per esempio nelle cellule di tabacco).

![Struttura dell'apparato di Golgi](golgi.webp)
